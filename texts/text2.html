<!DOCTYPE html>
<html>
    <body>
      <h3 class="bolder">Un matto</h3>
      <h4 class="subtitle">(Dietro ogni scemo c'è un villaggio)</h4>
      <p>
      Tu prova ad avere un mondo nel cuore<br>
      E non riesci ad esprimerlo con le parole<br>
      E la luce del giorno si divide la piazza<br>
      Tra un villaggio che ride e te, lo scemo che passa<br>
      E neppure la notte ti lascia da solo<br>
      Gli altri sognan sé stessi e tu sogni di loro<br>
      <br>
      E se anche tu andresti a cercare<br>
      Le parole sicure per farti ascoltare<br>
      Per stupire mezz'ora basta un libro di storia<br>
      Io cercai di imparare la Treccani a memoria<br>
      E dopo maiale, Majakovskij, malfatto<br>
      Continuarono gli altri fino a leggermi matto<br>
      <br>
      E senza sapere a chi dovessi la vita<br>
      In un manicomio io l'ho restituita<br>
      Qui, sulla collina, dormo malvolentieri<br>
      Eppure c'è luce, ormai, nei miei pensieri<br>
      Qui nella penombra ora invento parole<br>
      Ma rimpiango una luce, la luce del sole<br>
      <br>
      Le mie ossa regalano ancora alla vita<br>
      Le regalano ancora erba fiorita<br>
      Ma la vita è rimasta nelle voci in sordina<br>
      Di chi ha perso lo scemo e lo piange in collina<br>
      Di chi ancora bisbiglia con la stessa ironia<br>
      "Una morte pietosa lo strappò alla pazzia"
      </p>
    </body>
</html>
